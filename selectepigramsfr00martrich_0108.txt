M. VAL. MARTIALIS

EPIGRAMMATON

LIBER VII.

ΙΙ.

INVIA Sarmaticis domini lorica sagittis
Et Martis Getico tergore fida magis,

Quam vel ad Aetolae securam cuspidis ictus
Texuit innumeri lubricus unguis apri:

Felix sorte tua, sacrum eui tangere pectus 5
Fas erit et nostri mente calere dei.

I comes et magnos illaesa merere triumphos
Palmabaeque ducem, sed cito, redde togae.

V.

Si desiderium, Caesar, populique patrumque
Respicis et Latiae gaudia vera togae,

Redde deum votis poscentibus: invidet hosti
Roma Suo, veniat laurea multa lieet.

Terrarum dominum propius videt ille, tuoque 5
Terretur voltu barbarus eb fruitur.

