LIB. Χ. 135

Et non unius spectator lectulus undae,
Qui videt hinc puppes fluminis, inde maris! 10
Sed nec Marcelli Pompeianumque, nec illic
Sunt triplices thermae, nec fora iuncta quater,
Nec Capitolini summum penetrale Tonantis,
Quaeque nitent caelo proxima templa suo.
Dicere te lassum quotiens ego credo Quirino: 15
“Quae tua sunt, tibi habe: quae mea, redde mihi.”

LVIII.

Anxuris aequorei placidos, Frontine, recessus
Et propius Baias litoreamque domum,

Et quod inhumanae cancro fervente cicadae
Non novere nemus, flumineosque lacus

Dum colui, doctas tecum celebrare vacabat 5
Pieridas, nunc nos maxima Roma terit.

Hic mihi quando dies meus est‘l iactamur in alto
Urbis et in sterili vita labore perit,

Dura suburbani dum iugera pascimus agri
Vicinosque tibi, sancte Quirine, lares. 10

Sed non solus amat qui nocte dieque frequentat
Limina, nec vatem talia damna decent.

Per veneranda mihi Musarum sacra, per omnes
Iuro deos, et non officiosus amo,

LXII.

Ludi magister, parce simplici turbae.
Sic te frequentes audiant capillati

