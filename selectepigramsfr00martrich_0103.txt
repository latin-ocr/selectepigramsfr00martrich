LIB. VI. 77

Tu tamen hunc tabulis heredem, stulte, supremis
Scribis et esse tuo vis, furiose, loco.

“Munera magna tamen misit.'' Sed misit in hamo 3
Et piscatorem piscis amare potest‘l 6

Hicine deflebit vero tua fata dolore‘l
Si cupis, ut ploret, des, Mariane‚ nihil.

LXIV.

Cum sis nec rigida Fabiorum gente creatus,

N ec qualem Curio, dum prandia portat aranti,
Hirsuta peperit deprensa sub ilice coniunx:

Sed patris ad speculum tonsi matrisque togatae
Filius et possit sponsam te sponsa vocare: 5
Emendare meos, quos novit fama, libellos

Et tibi permittis felices carpere nugas:

Has, inquam, nugas, quibus aurem advertere totam
Non aspernantur proceres urbisque forique,

Quas et perpetui dignantur scrinia Sili 10
Et repetit totiens facundo Regulus ore,

Quique videt propius magni certamina Circi

Laudat Aventinae vicinus Sura Dianae.

Ipse etiam tanto dominus sub pondere rerum

Non dedignatur bis terque revolvere Caesar. 15
Sed tibi plus mentis, tibi cor limante Minerva
Acrius et tenues finxerunt pectus Athenae.

Ne valeam, si non multo sapit altius illud,

Quod cum panticibus laxis et cum pede grandi

Et rubro pulmone vetus nasisque timendum 20
Omnia crudelis lanius per compita portat.

Audes praeterea, quos nullus noverit, in me

