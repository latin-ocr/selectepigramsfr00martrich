LIB. III. 41

Nondumque victa lacteum faba porcum.

Nec feriatus ibat ante carrucam,

Sed tuta feno cursor ova portabat.

Urbem petebat Bassus? immo rus ibat. 15

L.

Haec tibi, non alia, est ad cenam causa vocandi,
Versiculos recites ut, Ligurine, tuos.

Deposui soleas, affertur protinus ingens
Inter lactucas oxygarumque liber.

Alter porrigitur, dum fercula prima morantur: 5
Tertius est, neque adhuc mensa secunda venit.

Et quartum recitas et quintum denique broma.
Putidus est, totiens si mihi ponis aprum.

Quod si non scombris scelerata poemata donas,
Cenabis solus iam, Ligurine, domi. 10

LII.

Empta domus fuerat tibi, Tongiliane, ducenis
Abstulit hanc nimium casus in urbe frequens.
Collatum est deciens. Rogo, non potes ipse videri

Incendisse tuam, Tongssiane, domum?

LV.

Quod quacunque venis, Cosmum migrare putamus
Et fluere excusso cinnama fusa vitro,

Nolo peregrinis placeas tibi, Gellia, nugis.
Scis, puto, posse meum sic bene olere canem.

LVI.

Sit cisterna mihi, quam Vinea, malo Ravennae,
Cum possim multo vendere pluris aquam.

