54

MARTIALIS

Parcae cistula non capax olivae,

Et crasso figuli polita caelo

Septenaria synthesis Sagunti, 15
Hispanae luteum rotae toreuma

Et lato variata mappa clavo.

Saturnalia fructuosiora
Annis non habuit decem Sabellus.

LIV.

O cui Tarpeias licuit contingere quercus
Et meritas prima cingere fronde comas,
Si sapis, utaris totis, CoHine, diebus
Extremumque tibi semper adesse putes.
Lanificas nulli tres exorare puellas 5
Contigit: observant quem statuere diem.
Divitior Crispo, Thrasea constantior ipso
Lautior et nitido sis Meliore licet:
Nil adicit penso Lachesis fusosque sororum
Explicat et semper de tribus una secat. 10

LV.

Luci, gloria temporum tuorum,

Qui Gaium veterem Tagumque nostrum
Arpis cedere non sinis disertis:

Argivas generatus iuter urbes

Thebas carmine cantet et Mycenas, 5
Aut claram Rhodon aut libidinosae

Ledaeas Lacedaemonos palaestras

Nos Celtis genitos et ex Hiberis

