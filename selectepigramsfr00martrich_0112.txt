86 MARTIALIS

Sed mappa cum iam mille rumpitur furtis,
Rosos tepenti spondylos sinu condit

Et devorato capite turturem truncum. 15
Colligere longa turpe neo putat dextra
Analecta quidquid et canes reliquerunt.

Nec esculenta sufficit gulae praeda,

Mixto lagonam replet ad pedes vino.

Haec per ducentas cum domum tulit scalas 20
Seque obserata clusit anxius cella

Gulosus ille, postero die vendit.

XXI.

Haec est illa dies, quae magni conscia partus
Lucanum populis et tibi, Polla, dedit.

Heu! Nero crudelis nullaque invisior umbra,
Debuit hoc saltim non licuisse tibi.

XXII.

Vatis Apollinei magno memorabilis ortu
Lux redit: Aonidum turba, favete sacris.
Haec meruit, oum te terris, Lucane, dedisset,
Mixtus Castaliae Baetis ut esset aquae.

XXIII.

Phoebe, veni, sed quantus eraSâ€š cum bella tonanti
Ipse dares Latiae plectra secunda lyrae.

Quid tanta pro luce precer? Tu, Polla, maritum
Saepe colas et se sentiat ille coli.

