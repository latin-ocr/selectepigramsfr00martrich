84 MARTJALIS

Felix sorte tua! Poteras non cedere Iano, 5
Gaudia si nobis, quae dabit ille, dares,

Festa coronatus ludet convitia miles,
Inter laurigeros cum comes ibit equos.

Fas audire iocos levioraque carmina, Caesar,
Et tibi, si lusus ipse triumphus amat. 10

XII.

Sic me fronte legat dominus, Faustine, serena
Excipiatque meos, qua solet aure, iocos,
Ut mea nec iuste quos odit, pagina laesit,
Et mihi de nullo fama rubore placet.
Quid prodest, cupiant cum quidam nostra videri, 5
Si qua Lycambeo sanguine tela madent?
Vipereumque vomant nostro sub nomine virus,
Qui Phoebi radios ferre diemque> negant?
Ludimus innocui: scis hoc bene: iuro potentis
Per genium Famae Castaliumque gregem 10
Perque tuas aures, magni mihi numinis instar,
Lector, inhumana liber ab invidia.

XVII.

Ruris bibliotheca delicati,
Vicinam videt unde lector urbem,
Inter carmina sanctiora si quis
Lascivae fuerit locus Thaliae,

Hos nido licet inseras vel imo,

Ul

Septem quos tibi misimus libellos

