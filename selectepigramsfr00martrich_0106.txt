80 MARTIALIS

LXXXII. ἵ

Quidam me modo, Rufe, diligenter

Inspectum, velut emptor aut lanista,

Cum voltu digitoque subnotasset,

“Tune es, tune’' ait “ille Martialis,

Cuius nequitias iocosque novit, 5
Aurem qui modo non habet Boeotam‘l''
Subrisi modice, levique nutu

Me quem dixerat esse non negavi.

‘⁴ Cur ergo'' inquit “habes malas lacernas‘ff
Respondi, quia sum malus poeta. 10
Hoc ne saepius accidat poetae,

Mittas, Rufe, mihi bonas lacernas,

LXXXIII.

Quantum sollicito fortuna parentis Etrusco,
Tantum, summe ducum, debet uterque tibi.

Nam tu missa tua revocasti fulmina dextra:
Hos cuperem mores ignibus esse Iovis.

Sit tua, sit summo, Caesar, natura Tonanti: 5
Utetur toto fulmine rara manus

Muneris hoc utrumque tui testatur Etruscus,
Esse quod et comiti contigit et reduci.

LXXXV.

Editur en sextus sine te mihi, Rufe Camoni,
Nec te lectorem sperat, amice, liber.

Impia Cappadocum tellus et numine laevo
Visa tibi cineres reddit et ossa patri.

