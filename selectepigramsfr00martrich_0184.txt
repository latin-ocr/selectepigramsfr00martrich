158 MARTIALIS

XXXI.

Hoc nemus, hi fontes, haec textilis umbra supini
Palmitis, hoc riguae ductile fiumen aquae, ·
Prataque nec bifero cessura rosaria Paesto
Quodque viret Iani mense, nec alget olus ;
Quaeque natat clusis anguilla domestica lymphis, 5
Quaeque gerit similes candida turris aves:
Munera sunt dominae: post septima lustra reverso '
Hos Marcella lares parvaque regna dedit.
Si mihi Nausicaa patrios concederet hortos,
Alcinoo possem dicere “Malo meOS.'’ 10

XXXIV.

Triginta mihi quattuorque messes

Tecum, si memini, fuere, Iuli.

Quarum dulcia mixta sunt amaris,

Sed iucunda tamen fuere plura.

Et si calculus omnis huc et illuc 5
Diversus bicolorque digeratur,

Vincet candida turba nigriorem.‘

Si vitare voles acerba quaedam

Et tristes animi cavere morsus,

Nulli te facias nimis sodalem. 10
Gaudebis minus, et minus dolebis.

XXXVI.

Libras quattuor, aut duas amico
Algentemque togam brevemque laenam,

