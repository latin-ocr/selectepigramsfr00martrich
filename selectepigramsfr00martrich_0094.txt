68

MARTIALIS

Quales vel puerum decere possint. 5
Nudum est in medio caput, nec ullus

In longa pilus area notatur.

Hic error tibi profuit Decembri,

Tum, cum prandia misit Imperator:

Cum panariolis tribus redisti. 10
Talem Geryonem fuisse credo.

Vites, censeo, porticum Philippi:

Si te viderit Hercules, peristi.

LI.

Hic, qui libellis praegravem gerit laevam,
Notariorum quem premit chorus levis,

Qui codicillis hinc et inde prolatis

Epistolisque commodat gravem voltum

Similis Catoni Tullioque Brutoque, 5
Exprimere, Rufe, fidiculae licet cogant,

Ave Latinum, χαῖρε non potest Graecum.

Si fingere istud me putas,' salutemus.

LXII.

Iure tuo nostris maneas licet, hospes, in hortis
Si potes in nudo ponere membra solo,

Aut si portatur tecum tibi magna supellex:
Nam mea iam digitum sustulit hospitibus.

Nulla tegit fractos nec inanis culcita lectes, 5
Putris et abrupta fascia reste iacet.

Sit tamen hospitium nobis commune duobus:
Emi hortos, plus est: instrue tu 3 minus est.

