LIB. VII. 93

Vivet opus quodcunque per has emiseris aures 3 5
Tam non femineum, nec populare sapit.

Non tua Pantaenis nimium se praeferat illi,
Quamvis Pierio sit bene nota choro.

Carmina fingentem Sappho laudavit amatrix:
Castior haec, et non doctior illa fuit. 10

LXXII.

Gratus sic tibi, Paule, sit December,

Nec vani triplices brevesque mappae,

Nec turis veniant leves selibrae,

Sed lances ferat et scyphos avorum

Aut grandis reus aut potens amicus, 5
Seu quod te potius iuvat capitque.

Sic vineas Noviumque Publiumque

Mandris et vitreo latrone clusos3

Sic palmam tibi de trigone nudo

Unctae det favor arbiter coronae, 10
Nec laudet Polybi magis sinistras:

Si quisquam mea dixerit malignus

Atro carmina quae madent veneno,

Ut- vocem mihi commodes patronam,

Et quantum poteris, sed usque, clames: 15
“Non scripsit meus ista Martialis.''

LXXXIV. w

Dum mea Caecilio formatur imago Secundo
Spirat et arguta picta tabella manu,

Ι, liber, ad Geticam Peucen Histrumque iacentem:
Haec loca perdomitis gentibus ille tenet.

