36 MARTJALIS

V.

Vis commendari sine me cursurus in urbem,
Parve liber, multis, an satis unus erit?

Unus erit, mihi crede, satis, cui non eris hospes,
Iulius, assiduum nomen in ore meo.

Protinus hunc primae quaeres in limine Tectae: 5
Quos tenuit Daphnis, nunc tenet ille, lares,

Est illi coniunx, quae te manibusque sinuque
Excipiet, tu vel pulverulentus eas,

Hos tu seu pariter sive hanc illumve priorem
Videris, hoc dices “Marcus avere iubet‚'' 10

Et satis est: alios commendet epistola: peccat
Qui commendandum se putat esse suis.

VI.

Lux tibi post Idus numeratur tertia Maias,
Marcelline, tuis bis celebranda sacris.

Imputat aetherios ortus haec prima parenti,
Libat florentes haec tibi prima genas.

Magna licet dederit iucundae munera vitae, 5
Plus nunquam patri praestitit ille dies.

VII.

Centum miselli iam valete quadrantes,
Anteambulonis congiarium lassi,

Quos dividebat balneator elixus.

Quid cogitatis, o fames amicorum?

Regis superbi sportulae recesserunt. 5
Nihil stropharum est: iam salarium dandum est.

