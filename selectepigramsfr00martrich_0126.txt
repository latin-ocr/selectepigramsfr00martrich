100 MARTIALIS

Illa potest culicem longe sentire volantem
Et minimi pinna papilionis agi.
Exiguae volitat suspensa vapore lucernae
Et leviter fuso rumpitur icta mero. 10
Hoc linitur sputo Iani caryota Kalendis,
Quam fert cum parco sordidus asse cliens.
Lenta minus gracili crescunt colocasia filo,
Plena magis nimio lilia sole cadunt:
Nec vaga tam tenui discurrit aranea tela, 15
Tam leve nec bombyx pendulus urget opus
Crassior in facie vetulae stat creta Fabullae,
Crassior offensae bulla tumescit aquae3
Fortior et tortos servat xâ€˜resica capillos
Et mutat Latias spuma Batava comaS. 20
Hac cute Ledaeo vestitur pullus in ovo,
Talia lunata splenia fronte sedent.
Quid tibi cum phiala, ligulam cum mittere possis,
Mittere cum possis vel cochleare mihist
Magna nimis loquimur, cochleam cum mittere
possis3 25
Denique cum possis mittere, Paule, nihil.

XXXVIII.

Qui praestat pietate pertinaci

Sensuro bona liberalitatis,

Captet forsitan aut vicem reposcat.

At si quis dare nomini relicto

Post manes tumulumque perseverat, 5
Quaerit quid, nisi parcius dolere?

