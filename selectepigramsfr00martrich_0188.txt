MARTIALIS

Illinc balucis malleator Hispanae
Tritum nitenti fuste verberat saxum.

N ec turba cessat entheata Bellonae,

Neo fasciato naufragus loquax trunco,

A matre doctus nec rogare Iudaeus,
Nec sulphuratae lippus institor mercis.
Numerare pigri damna qui potest somni,
Dicet quot aera verberent manus urbis,
Cum secta Colcho Luna vapulat rhombo.
Tu, Sparse, nescis ista, nec potes scire,
Petilianis delicatus in regnis,

Cui plana summos despicit domus montes,
Et rus in urbe est vinitorque Romanus
Nec in Falerno colle maior auctumnus,
Intraque limen clusus essedo cursus,

Et in profundo somnus, et quies nullis
Offensa linguis3 nec dies nisi admissus.
Nos transeuntis risus excitat turbae,

Et ad cubile est Roma. Taedio fessis
Dormire quotiens libuit, imus ad villam.

LXII.

10

20

Antiqui rex magne poli mundique prioris,
Sub quo pigra quies nec labor ullus erat,

N ec regale nimis fulmen nec fulmine digni,
Scissa nec ad Manes, sed sibi dives humus:

Laetus ad haec facilisque veni solemnia Prisci
Gaudia: cum sacris te decet esse tuis.

