LIB. IV. 53

Tecum ter denas numeravi, Postume, brumas: 5
Communis nobis lectus et unus erat.

Iam donare potes, iam perdere plenus honorum,
Largus opum: expecto, Postume, quid facias.
Nil facis, et serum est alium mihi quaerere regem.

Hoc, Fortuna, placetss Postumus imposuit. 10

XLIV. ยน.

Hic est pampineis viridis modo Vesvius umbris,
Presserat hic madidos nobilis uva lacus.

Haec iuga, quam Nysae colles plus Bacchus amavit,
Hoc nuper Satyri monte fdedere choros.

Haec Veneris sedes, Lacedaemone gratior illi, 5
Hic locus Herculeo numine clarus erat. L

Cuncta iacent flammis et tristi mersa sabina:
Nec superi vellent hoc licuisse sibi.

XLVI.

Saturnalia divitem Sabellum

Fecerunt: merito tumet Sabellus,

Nec quenquam putat esse praedicatque

Inter causidicos beatiorem.

Hos fastus animosque dat Sabello 5
Farris semodius fabaeque fresae,

Et turis piperisque tres selibrae,

Et Lucanica ventre cum Falisco,

Et nigri Syra defruti lagona,

Et ficus Libyca gelata testa 10
Cum bulbis cochleisque caseoque.

Piceno quoque venit a cliente

