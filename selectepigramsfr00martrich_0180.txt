154 MARTIALIS

XIV.

Parcius utaris, moneo, rapiente veredo,
Prisce, nec in lepores tam violentus eas.

Saepe satisfecit praedae venator, et acri
Decidit excussus, nec rediturus, equo.

Insidias et campus habet: nec fossa, nec agger, 5
N ec sint saxa licet, fallere plana solent.

Non deerit qui tanta tibi spectacula praestet,
Invidia fati sed leviore cadat.

Si te delectant animosa pericula, Tuscis
—Tutior est virtus—insidiemur apris. 10

Quid te frena iuvant temeraria'l saepius illis,
Prisce, datum est equitem rumpere, quam leporem.

XV.

Quidquid Parrhasia nitebat aula,

Donatum est oculis deisque nostris.

Miratur Scythicas virentis auri

Flammas Iuppiter, et stupet superbi

Regis delicias gravesque luxus. 5
Haec sunt pocula, quae decent Tonantem3

Haec sunt, quae Phrygium decent ministrum.
Omnes cum Iove nunc sumus beati.

At nuper—pudet, ah pudet fateri—

Omnes cum Iove pauperes eramus. 10

XVIII.

Dum tu forsitan inquietus erras
Clamosa, Iuvenalis, in Subura,

