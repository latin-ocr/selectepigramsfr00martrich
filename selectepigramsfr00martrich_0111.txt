LIB. VII. 85

Auctoris calamo sui notatos:

Haec illis pretium facit litura.

At tu munere delicata parvo,

Quae cantaberis orbe nota toto, 10
Pignus pectoris hoc mei tuere,

Iuli bibliotheca Martialis.

XIX.

Fragmentum quod vile putas et inutile lignum,
Haec fuit ignoti prima carina maris,

Quam nec Cyaneae quondam potuere ruinae
Frangere nec Scythici tristior ira freti.

Saecula vicerunt: sed quamvis cesserit annis, 5
Sanctior est salva parva tabella rate.

XX.

Nihil est miserius neque gulosius Santra.
Rectam vocatus cum cucurrit ad cenam,

Quam tot diebus noctibusque captavit,

Ter poscit apri glandulas, quater lumbum,

Et utramque coxam leporis et duos armos, 5
Nec erubescit peierare de turdo

Et ostreorum rapere lividos cirros.

Dulcis placenta sordidam linit mappam.

Illic et uvae collocantur ollares,

Et Punicorum pauca grana malorum, 10
Et excavatae pellis indecens volvae,

Et lippa ficus debilisque boletus,

