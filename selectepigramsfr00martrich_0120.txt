94 MARTIALIS

Parva dabis caro, sed dulcia dona, sodali: 5
Certior in nostro carmine voltus erit.

Casibus hic nulliS, nullis delebilis annis
Vivet, Apelleum cum morietur opus.

LXXXVI.

Ad natalicias dapes vocabar,

Essem cum tibi, Sexte, non amicuS.

Quid factum est, rogo, quid repente factum est,
Post tot pignora nostra, post tot annos

Quod sum praeteritus vetus sodalis? 5
Sed causam scio. Nulla venit a me

Hispani tibi libra pustulati,

Nec levis toga, nec rudes lacernae.

Non est sportula, quae negotiatur.

Pascis munera, Sexte, non amicos. 10
Iam dices mihi “Vapulet vocator.''

XCII.

“Si quid opus fuerit, scis me non esse rogandum ''
Uno bis dicis, Baccara, terque die.

Appellat rigida tristis me voce Secundus:
Audis, et nesciS, Baccara, quid sit opus.

Pensio te coram petitur clareque palamque: 5
Audis, et nescis, Baccara, quid sit opus.

Esse queror gelidasque mihi tritasque lacernas:
Audis, et nesciS, Baccara, quid sit opus,

Hoc opus est, subito fias ut sidere mutus,
Dicere ne possis, Baccara, quid sit opus. 10

