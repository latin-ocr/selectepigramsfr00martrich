48 MARTJALIS

Î™ puer et caro perfer leve munus amico,
Qui meruit nugas primus habere meas.

Curre, sed instructus: comitetur Pum'ca librum 5
Spongia: muneribus convenit illa meis.

Non possunt nostros multae, Faustine, liturae
Emendare iocos2 una litura potest.

XI.

Dum nimium vano tumefactus nomine gaudes
Et Saturninum te pudet esse, miser,

Impia Parrhasia movisti bella sub ursa,
Qualia qui Phariae coniugis arma tulit.

Excideratne adeo fatum tibi nominis huius, 5
Obruit Actiaci quod gravis ira freti?

An tibi promisit Rhenus quod non dedit illi
Nilus, et Arctois plus licuisset aquis?

Ille etiam nostris Antonius occidit armis,
Qui tibi collatus, perfide, Caesar erat. 10

XIII. *s

Claudia, Rufe, meo nubit Peregrina Pudenti:
Macte esto taedis, o Hymenaee, tuis.

Tam bene rara suo miscentur cinnama nardo,
Massica Theseis tam bene vina favis,

Nec melius teneris iunguntur vitibus uImi, 5
Nec plus lotos aquas, litora myrtus amat.

Candida perpetuo reside, Concordia, lecto,
Tamque pari semper sit Venus aequa iugo.

Diligat flla senem quondam, sed et ipsa marito
Tum quoque cum fuerit, non videatur anus. 10

