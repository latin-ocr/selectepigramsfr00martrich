LIB. IV.

Nostrae nomina duriora terrae
Grato non pudeat referre versu:
Saevo Bilbilin optimam metallo,
Quae vincit Chalybasque Noricosque,
Et ferro Plateam suo sonantem,
Quam fluctu tenui, sed inquieto
Armorum Salo temperator ambit:
Tutelamque chorosque Rixamarum,
Et convivia festa Carduarum,

Et textis Peterum rosis rubentem,
Atque antiqua patrum theatra Rigas,
Et certos iaculo levi Silaos,
Turgontique lacus Perusiaeque‚

Et parvae vada pura Vetonissae,

Et sanctum Buradonis ilicetum,

Per quod vel piger ambulat viator 3
Et quae fortibus excolit iuvencis
Curvae Manlius arva Vativescae.
Haec tam rustica, delicate lector,
Rides nomina‘l rideas licebit.

Haec tam rustica malo, quam Butuntos.

LVII.

Dum nos blanda tenent lascivi stagna Lucrini
Et quae pumiceis fontibus antra calent,

Tu colis Argei regnum, Faustine, coloni,
Quo te bis decimus ducit ab urbe lapis.

Horrida sed fervent Nemeaei pectora monstri,
Nec satis est, Baias igne calere suc.

55

10

20

5

