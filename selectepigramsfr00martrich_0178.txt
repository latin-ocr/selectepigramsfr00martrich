152 MARTIALIS

mali, in pusillo loco multi, adversus quod difficile est
habere cotidie bonum stomachum. Ne mireris igitur
abiecta ab indignante quae a gestiente fieri solebant.
Ne quid tamen et advenienti tibi ab urbe et exigenti
negarem,—cui non refero gratiam, si tantum ea praesto
quae possum,—imperavi mihi, quod indulgere consue-
ramj, et studui paucissimis diebus, ut familiarissimas
mihi aures tuas exciperem adventoria sua. Tu velim
ista, quae tantum apud te non periclitantur, diligenter
aestimare et excutere non graveris 3 et, quod tibi
difficillimum est, de nugis nostris iudices nitore
seposito, ne Romam, si ita decreveris, non Hispanien-
sem mittamus, sed Hispanum.

Ι.

Retia dum cessant latratoresque Molossi
Et non invento silva quiescit apro,

Otia, Prisce, brevi poteris donare libello.
Hora nec aestiva est nec tibi tota perit.

III.

Ad populos mitti qui nuper ab urbe solebas,
Ibis, io, Romam nunc peregrine liber,

Auriferi de gente Tagi tetricique Salonis,
Dat patrios manes quae mihi terra potens.

Non tamen hospes eris, nec iam potes advena dici, 5
Cuius habet fratres tot domus alta Remi.

Iure tuo veneranda novi pete limina templi,
Reddita Pierio sunt ubi templa choro.

