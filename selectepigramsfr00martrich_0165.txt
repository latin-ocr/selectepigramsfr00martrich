LIB. X. 139

LXXIX.

Ad lapidem Torquatus habet praetoria quartum3
Ad quartum breve rus emit Octacilius.

Torquatus nitidas vario de marmore thermas
Extruxit3 cucumam fecit Otacilius.

Disposuit daphnona suo Torquatus in agro3 5
Castaneas centum sevit Otacilius.

Consule Torquato vici fuit ille magister,
Non minor in tanto visus honore sibi.

Grandis ut exiguam bos ranam ruperat olim,
Sic, puto, Torquatus rumpet Otacilium. 10

LXXXV.

Iam senior Ladon Tiberinae nauta carinae
Proxima dilectis rura paravit aquis.

Quae cum saepe vagus premeret torrentibus undis
Tibris et hiberno rumperet arva lacu,

Emeritam puppim, ripa quae stabat in alta, 5
Implevit saxis opposuitque vadis.

Sic nimias avertit aquas. Quis credere posset?
Auxilium domino mersa carina tulit.

LXXXVII.

Octobres age sentiat Kalendas
Facundi pia Roma Restituti.
Linguis omnibus et favete votis 3
Natalem colimus, tacete liteS.

