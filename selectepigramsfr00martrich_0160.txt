134 MARTJA LIS

XLIX.

Cum potes amethystinos trientes

Et nigro madeas Opimiano,
Propinas modo conditum Sabinum
Et dicis mihi, Cotta “Vis in aut·o?''

Quisquam plumbea vina volt in auro? 5

L.

Frangat Idumaeas tristis Victoria palmas,
Plange‚ F avor, saeva pectora nuda mann.

Mutet Honor cultus et iniquis munera flammis
Mitte coronatas, Gloria maesta, comas.

Heu facinus! prima fraudatus, Scorpe, iuventa 5
Occidis et nigros tam cito iungis equos,

Curribus illa tuis semper properata brevisque
Cur fuit et vitae tam prope meta tuae?

LI.

Sidera iam Tyrius Phrixei respicit agni
Taurus et alternum Castora fugit hiems 3

Ridet ager, vestitur humus, vestitur et arbor,
Ismarium pellex Attica plorat Ityn.

Quos, Faustine, dies, quales tibi Roma Ravennae 5
Abstulit! o soles, o tunicata quies!

O nemus, o fontes solidumque madentis harenae
Litus et aequoreis splendidus Anxur aquis,

