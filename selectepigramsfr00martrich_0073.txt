LIB. [V. 47

III.

Aspice quam densum tacitarum vellus aquarum
Defluat in voltus Caesaris inque sinus.

Indulget tamen ille Iovi, nec vertice moto
Concretas pigro frigore ridet aquas,

Sidus Hyperborei solitus lassare Bootae 5
Et madidis Helicen dissimulare comis,

Quis siccis lascivit aquis et ab aethere ludit?
Suspicor has pueri Caesaris esse nives.

VIII. s

Prima salutantes atque altera conterit hora,
Exercet raucos tertia causidicos:

In quintam varios extendit Roma labores,
Sexta]‘quies lassis, septima finis erit:

Sufficit in nonam nitidis octava palaestris, 5
Imperat extructos frangere nona toros:

Hora libellorum decima est, Eupheme, meorum,
Temperat ambrosias cum tua cura dapes·

Et bonus aetherio laxatur nectare Caesar
Ingentique tenet pocula parca manu. 10

Tunc admitte iocos: gressu timet ire licenti
Ad matutinum nostra Thalia Iovem.

r ‚ss
λ.

Dum novus est rasa nec adhuc mihi fronte libellus,

Pagina dum tangi non bene sicca timet,

