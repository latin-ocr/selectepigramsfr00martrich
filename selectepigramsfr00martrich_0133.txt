LIB. VIII. 107

Hos comes invalidus summissa voce precatur,
Ut, quocunque velint, corpus inane ferant.
Permutatur onus stipataque tollitur alte
Grandis in angusta sarcina sandapila.
Hic mihi de multis unus, Lucane, videtur, 15
Oui merito dici “mortue Galle’' potest.

LXXVIII.

Quos cuperet Phlegraea suos victoria ludos,
Indica quos cuperet pompa, Lyaee‚ tuos,
Fecit Hyperborei celebrator Stella triumphi,
O pudor! o pietas! et putat esse parum.
Non illi satis est turbato sordidus auro 5
Hermus et Hesperio qui sonat orbe Tagus.
Omnis habet sua dona dies 3 nec linea dives
Cessat, et in populum multa rapina cadit.
Nunc veniunt subitis lasciva nomismata nimbis,
Nunc dat spectatas tessera larga feraS, 10
Nunc implere sinus securos gaudet et absens
Sortitur dominos, ne laceretur, avis.
Quid numerem currus ter denaque praemia palmae,
Quae dare non semper consul uterque solet?
Omnia sed, Caesar, tanto superantur honore, 15
Quod spectatorem te tua laurus habet.

LXXX.

Sanctorum nobis miracula reddis avorum,
Nec pateris, Caesar, saecula cana mori,

