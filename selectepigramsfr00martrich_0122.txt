M. VAL. MARTIALIS

EPIGRAMMATON

LIBER VIII.

Imperatori Domitiano Caesari Auyusw, Germanico,
Dacico, Valerius splartialis S.

OMNES quidem libelli mei, domine, quibus tu fa-
mam, id est vitam, dedisti, tibi supplicant3 et, puto,
propter hoc legentur. Hic tamen, qui operis nostri
octavus inscribitur, occasione pietatis frequentius
fruitur. Minus itaque ingenio laborandum fuib, in
cuius locum materia successerab: quam quidem
subinde aliqua iocorum mixtura variare temptavimus,
ne caelesti verecundiae tuae laudes suas, quae facilius
te fatigare possint, quam nos satiare, omnis versus
ingereret. Quamvis autem epigrammata a severis-
simis quoque et summae fortunae viris ita scripta sint,
ut mimicam verborum licentiam affectasse videantur,
ego tamen illis non permisi tam lascive loqui quam
solent. Cum pars libri et maior et melior acl maies-
tabem sacri nominis tui alligata sit, meminerit non nisi
religiosa purificatione lustratos accedere ad templa
debere. Quod ut custoditurum me lecturi sciant, in
ipso libelli huius limine profiteri brevissimo placuit
epigramm ate.

5

10

15á¿š

