ἓ LIB. XII. 153

Vel si malueris, prima gradiere Subura z
Atria sunt illinc consulis alta mei. 10
Laurigeros habitat facundus Stella penates,
Clarus Iantheae Stella sititor aquae.
Fons ibi Castalius vitreo torrente superbus,
Unde novem dominas saepe bibisse ferunt.
Ille dabit populo patribusque equitique legendum,15
N ec nimium siccis perleget ipse genis.
Quid titulum poscis? versus duo tresve legantur,
Clamabunt omnes te, liber, esse meum.

VI.

Contigit Ausoniae procerum mltissimus aulae
Nerva ; licet toto nunc Helicone frui.
Recta Fides, hilaris Clementia, cauta Potestas

Iam redeunt: longi terga dedere Metus
Hoc populi gentesque tuae, pia Roma, precantur: 5
Dux tibi sit semper talis, et iste diu.
Macte animi, quem rarus habes, morumque tuorum,
Quos Numa, quos hilaris posset habere Cato,
Largiri, praestare, breves extendere census
Et dare quae faciles vix tribuere dei, 10
Nunc licet et fas est. Sed tu sub principe duro
Temporibusque malis ausus es esse bonus.

IX.

Palma regit nostros, mitissime Caesar, HiberOS‚
Et placido fruitur pax peregrina iugo.

Ergo agimus laeti tanto pro munere grate83
Misisti mores in loca nostra tuos.

