LIB. VI. 75

Ritus si placeant tibi Laconum,

Contentus potes arido vapore

Cruda 'Virgine Marciave mergi3

Quae tam candida, tam serena lucet,

Ut nullas ibi suspiceris undas 20
Et credas vacuam nitere lygdon.

Non attendis, et aure me supina

Iam dudum quasi negligenter audis.

Illotus morieris, Oppiane.

XLVII.

Nympha, mei Stellae quae fonte domestica puro
Laberis et domini gemmea tecta subis,

Sive Numae coniunx Triviae te misit ab antris,
Sive Camenarum de grege nona venis:

Exolvit votis hac se tibi virgine porca 5
Marcus, furtivam quod bibit aeger aquam.

Tu contenta meo iam crimine gaudia fontis
Da secura tui: sit mihi sana sitis.

LVII. >s

Mentiris fictos unguentO, Phoebe, capillos
Et tegitur pictis sordida calva comis.

Tonsorem capiti non est adhibere necesse:
Radere te melius spongia, Phoebe, potest.

LVIII.

Cernere Parrhasios dum te iuvat, Aule, triones
Cominus et Getici sidera ferre poli,

