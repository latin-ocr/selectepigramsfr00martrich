LIB. VIII. 97

VI. v>

Archetypis vetuli nihil est odiosius Eucti
—Ficta Saguntino cymbia malo luto—-,

Argenti fumosa sui cum stemmata narrat
Garrulus et verbis mucida vina facit.
‘Laomedonteae fuerant haec pocula mensae: 5
Ferret ut haec, muros struxit Apollo lyra.

Hoc cratere ferox commisit praelia Rhoecus

Cum Lapithis: pugna debile cernis opus.
Hi duo longaevo censentur Nestore fundi:

Pollice de Pylio trita columba nitet. 10
Hic scyphus est, in quo misceri iussit amicis
Largius Aeacides vividiusque merum.

Hac propinavit Bitiae pulcherrima Dido
In patera, Phrygio cum data cena viro est.''

Mi1 atus fueris cum prisca toreumata multum, 15
In Priami calathis Astyanacta bibes.

VII.

Hoc agere est causas, hoc dicere, Cinna, diserte
Horis, Cinna, decem dicere verba novem‘l

Sed modo clepsydras ingenti voce petisti
Quattuor. O quantum, Cinna, tacere potes 1

XIV. '-

Pallida ne Cilicum timeant pomaria brumam
Mordeat et tenerum fortior aura nemus,

Hibernis obiecta notis specularia puros
Admittunt soles et sine faece diem.

M. d

