LIB. V. 67

XXXIV. ¹²

Hanc tibi, Fronto pater, genetrix Flaccilla, puellam
Oscula commendo deliciasque meas,

Parvula ne nigras horrescat Erotion umbras
Oraque Tartarei prodigiosa canis.

Impletura fuit sextae modo frigora brumae, 5
Vixisset totidem ni minus illa dies,

Inter tam veteres ludat lasciva patronos
Et nomen blaeso garriat ore meum.

Mollia non rigidus cespes tegat ossa, nec illi,
Terra, gravis fueris: non fuit illa tibi. 10

XXXVIII.

Calliodorus habet censum—quis nescit Z—equestrem,
Sexte, sed et fratrem Calliodorus habet.
Quadringenta secat, qui dicit σῦκα μέριζει
Uno credis equo posse sedere duos?
Quid cum fratre tibi, quid cum Polluce molesto? 5
Non esset Pollux si tibi, Castor eras,
Unus cum sitis, duo, Calliodore, sedetis.
Surge: σολοικισμὸν, Calliodore, facis.
Aut imitare genus Ledae—cum fratre sedere
N on potes-n: alternis, Calliodore‚ sede. 10

XLIX. V

Vidissem modo forte cum sedentem
Solum te, Labiene, tres putavi.
Calvae me numerus tuae fefellit:
Sunt illinc tibi, sunt et hinc capilli,

5-2

