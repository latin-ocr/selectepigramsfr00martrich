LIB. IX.

XO.

Sic in gramine floreo reclinis,

Qua gemmantibus hinc et inde rivis
Curva calculus excitatur unda,
Exclusis procul omnibus molestis,
Pertundas glaciem triente nigro,
Frontem sutilibus ruber coronis:
Infamem nimio calore Cypron
Observes, moneo precorque, Flacce,

Messes area cum teret crepantes
Et fervens iuba saeviet leonis.

At tu, diva Paphi, remitte, nostris
Illaesum puerum remitte votis,

Sic Martis tibi serviant Kalendae
Et cum ture meroque victimaque
Libetur tibi candidas ad aras
Secta plurima quadra de placenta.

XCI.

Ad cenam si me diversa vocaret in astra
Hinc invitator Caesaris, inde Iovis,
Astra licet propius, Palatia longius essent,

Responsa ad superos haec referenda darem:

â€œQuaerite qui malit fieri conviva Tonantis:
Me meus in terris Iuppiter, ecce, tenet.''

121

10

