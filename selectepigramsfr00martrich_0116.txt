90 MA RTIALIS

XLVI. Î‡

Commendare tuum dum vis mihi carmine munus
Maeonioque cupis doctius ore loqui,

Excrucias multis pariter me teque diebus,
Et tua de nostro, Prisce, Thalia tacet.

Divitibus poteris musas elegosque sonantes 5
Mittere: pauperibus munera, Prisce, dato.

XLVII.

Doctorum Licini celeberrime Sura virorum,
Cuius prisca graves lingua reduxit avos,

Redderis, heu, quanto fatorum munere! nobis,
Gustata Lethes paene remissus aqua.

Perdiderant iam vota metum securaque flebat 5
Tristitia et lacrimis iamque peractus eras.

Non tulit invidiam taciti regnator 'Averni
Et raptas fatis reddidit ipse colus.

Scis igitur, quantas hominum mors falsa querellas
Moverit, et frueris posteritate tua. 10

Vive velut rapto fugitivaque gaudia carpe:
Perdiderit nullum vita reversa diem.

XLVIII.

Cum mensas habeat fere trecenta-S,

Pro mensis habet Annius ministros:
Transcurrunt gabatae volantque lances.

Has vobis epulas habete, lauti:

Nos offendimur ambulante cena. 5

