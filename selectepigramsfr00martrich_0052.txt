26 MARTIALIS

Si iubeat patria damnatum excedere terra,
Per freta, per scopulos exulis ibo comesfl

Dat tibi divitias. “Ecquid sunt ista duorum‘l’' 5
Das partem? “ Multum est.” Candide, das aliquid?

Mecum eris ergo miser: quod si deus ore sereno
Annuerit, felix, Candide, solus eris.

XXIX.

Rufe, vides illum subsellia prima terentem,
Cuius et hinc lucet sardonychata manus
Quaeque Tyron totiens epotavere lacernae
Et toga non tactas vincere iussa nives,
Cuius olet toto pinguis coma Marcelliano 5
Et splendent volso brachia trita pilo,
Non hesterna sedet lunata lingula planta,
Coccina non laesum pingit aluta pedem,
Et numerosa linunt stellantem splenia frontem.
Ignoras quid sit? splenia tolle, leges.' 10

XXX.

Mutua viginti sestertia forte rogabam,
Quae vel donanti non grave munus erat.

Quippe rogabatur felixque vetusque sodalis
Et cuius laxas arca flagellat opes.

Is mihi “Dives eris, si causas egeris '² inquit. 5
Quod peto da, Gai: non peto consilium.

