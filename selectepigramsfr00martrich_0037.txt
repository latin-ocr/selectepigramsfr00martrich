LIB. I.

XXVI.

Sextiliane, bibis quantum subsellia quinque
Solus: aqua totiens ebrius esse potes 3
Nec consessorum vicina nomismata tantum,
Aera sed a cuneis ulteriora bibis. J
Non haec Pelignis agitur vindemia nfafflis
Uva nec in Tuscis nascitur ista iugis,

Testa sed antiqui felix siccatur Opimi,
Egerit et nigros Massica cella cados.
A copone tibi faex Laletana petatur,
si plus quam deciens, Sextiliane, bibis.

XXXIX.

'si quis erit raros inter numerandus amicos,

Quales prisca fides famaque novit anus,

Si quis Cecropiae madidus Latiaeque Minervae

Artibus et vera simplicitate bonus,
Si quis erit recti custos, mirator honesti
Et nihil arcano qui roget ore deos,

si quis erit magnae subnixus robore mentis:

Dispeream, si non hic Decianus erit.

XL.

Qui ducis voltus et non legis ista libenter,
Omnibus invideas, livide, nemo tibi.

11

10

