146 MARTIALIS

Has prima feret alterave cena, 5
Has cena tibi tertia reponet.

Hinc seras epidipnidas parabit,

Hinc pistor fatuas facit placentas,

Hinc et multiplices struit tabellas

Et notas caryotidas theatris 3 10
Hinc exit varium coco minutal,

Ut lentem positam fabamque credas:

Boletos imitatur et botellos,

Et caudam cybii brevesque maenas:

Hinc cellarius experitur artes, 15
Ut condat vario vafer sapore

In rutae folium Capelliana.

Sic implet gabatas parapsidesque,

Et leves scutulas* cavasque lances.

Hoc lautum vocat, hoc putat venustum, 20
Unum ponere ferculis tot assem.

XXXIII.

Saepius ad palmam Prasinus post fata Neronis
Pervenit et victor praemia plura refert.

I nunc, livor edax, dic te cessisse Neroni 3
Vicit nimirum non Nero, sed Prasinus.

XXXVI.

Gaius hanc lucem gemma mihi Iulius alba
Signat, io, votis redditus, ecce, meis.
Desperasse iuvat veluti iam rupta sororum
Fila3 minus gaudent qui timuere nihil.

