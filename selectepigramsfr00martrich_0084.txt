MARTIALIS

Gestator patet essedo tacente,

Ne blando rota sit molesta somno,
Quem nec rumpere nauticum celeuma,
Nec clamor valet helciariorum,

Cum sit tam prope Mulvius, sacrumque
Lapsae per Tiberim volent carinae.
Hoc ruS, seu potius domus vocanda est,
Commendat dominus: tuam putabis3
Tam non invida tamque liberalis,

Tam comi patet hospitalitate.

Credas Alcinoi pios Penates,

Aut facti modo divitis Molorchi.

Vos nunc omnia parva qui putatis,
Centeno gelidum ligone Tibur

Vel Praeneste domate pendulamque
Uni dedite Setiam colono:

Dum me iudice praeferantur istis

Iuli iugera pauca Martialis.

LXXIII.

Cum gravis extremas Vestinus duceret horas

Et iam per Stygias esset iturus aquas,

Ultima volventes oravit pensa sorores,

Ut traherent parva stamina pulla mora.

Iam sibi defunctus caris dum vivit amicis,

Moverunt tetricas tam pia vota deas.

Tunc largas partitus opes a luce recessit
Seque mori post hoc credidit ille senem.

20

35

