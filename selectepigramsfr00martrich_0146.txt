120 - MARTIALIS

O quotiens veterem non inficiatus amicum
Dixisti “Meus est iste poeta, meus1''

Omne tibi nostrum quod bis trieteride iuncta
Ante dabat lector, nunc dabit auctor opus. 10

LXXXVI.

Festinata sui gemeret quod fata Severi
Silius, Ausonio non semel ore potens,

Cum grege Pierio maestus Phoeboque querebar,
“Ipse meum fievi⁷’ dixit Apollo “Linon :''
Respexitque suam quae stabat proxima fratri 5
Calliopen et ait: “Tu quoque volnus habes.
Aspice Tarpeium Palatinumque Tonantem:
Ausa nefas Lachesis laesit utrumque Iovem.'’
Numina cum videas duris obnoxia fatis,
Invidia possis exonerare deos. 10

LXXXVII.

Septem post calices Opimiani

Denso cum iaceam triente blaesuS‚

Affers nescio quas mihi tabellas

Et dicis “Modo liberum esse iussi
Nastam—servolus est mihi paternus— 5
Signa. '' Cras melius, Luper-ce, fiet.

Nunc signat meus anulus lagonam.

