10 MARTIALIS

Bis iam paene tibi consul tricesimus instat,
Et numera-t paucos vix tua vita dies.
Non bene distuleris videas quod posse negari, 5 2
Et solum hoc ducas, quod fuit, esse tuum.
Expectant curaeque catenatique labores,
Gaudia non remanent, sed fugitiva volant.
Haec utraque manu complexuque assere toto:
Saepe fiuent imo sic quoque lapsa sinu. 10
Non est, crede mihi, sapientis dicere “Vivam :”
Sera nimis vita est crastina: vive hodie.

XVIII,

Quid te, Tucca, iuvat vetulo miscere Falerno
In Vaticanis condita musta cadis?
Quid tantum fecere boni tibi pessima vina?
Aut quid fecerunt optima vina mali ’Ζ
De nobis facile est, scelus est iugulare Falernum 5
Et dare Campano toxica saeva cado.
Convivae meruere tui fortasse perire:
Amphora non meruit tam pretiosa mori.

XXI.

Cum peteret regem decepta satellite dextra,
Ingessit sacris se peritura focis.
Sed tam saeva pius miracula non tulit hostis
Et raptum flammis iussit abire vii-um.
Urere quam potuit contempto Mucius igni, 5
Hanc spectare manum Porsena non potuit.
Maior deceptae fama est et gloria dextrae:
Si non errasset, fecerat illa minus.

