LIB. II. 27

XXXII.

Lis mihi cum Balbo est, tu Balbum offendere non vis,

Pontice: eum Licino est, hic quoque magnus homo
est.

Vexat saepe meum Patrobas confinis agellum,
Contra libertum Caesaris ire times.

Abnegat et retinet nostrum Laronia servum, 5
Respondes “Orba est, dives, anus, vidua.’'

Non bene, crede mihi, servo servitur amico:
Sit liber, dominus qui volet esse meus.

XXXVII. ,

Quidquid ponitur hinc et inde verris,
Mammas suminis imbricemque porci
Communemque duobus attagenamJ

Mullum dimidium lupumque totum
Muraenaeque latus femurque pulli 5
Stillantemque aliea sua palumbum.

Haec oum condita sunt madente mappa,
Traduntur puero domum ferenda.

Nos accumbimus otiosa turba.

Ullus si pudor est, repone cenam: 10
Cras te, Caeciliane, non vocavi.

XLI.

“Ride si sapis, o puella, ride'’
Pelignus, puto, dixerat poeta,

