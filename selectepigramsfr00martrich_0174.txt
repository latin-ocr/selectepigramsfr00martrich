148 MARTIALIS

Mentiar, ut venias: pisces, conchylia, sumen
Et chortis saturas atque paludis aves,

Quae nec Stella solet rara nisi ponere cena. 15
Plus ego polliceor: nil recitabo tibi.

Ipse tuos nobis relegas licet usque Gigantas,
Rura vel aeterno proxima Vergilio.

LXIX.

Amphitheatrales inter nutrita magistros
Venatrix, silvis aspera, blanda domi,

Lydia dicebar, domino fidissima Dextro,
Qui non Erigones mallet habere canem,

Neo qui Dictaea Cephalum de gente secutus 5
Luciferae pariter venit ad astra deae.

Non me longa dies neo inutilis abstulit aetas,
Qualia Dulichio fata fuere cani.

Fulmineo spumantis apri sum dentev perempta,
Quantus erat, Calydon, aut, Erymanthe, tuus. 10

N eo queror infernas quamvis cito rapta sub umbras:
Non potui fato nobiliore mori.

LXXX.

Litus beatae Veneris aureum Baias,

Baias superbae blanda dona naturae,

Ut mille laudem, Flacoe, versibus Baias,
Laudabo digne non satis tamen Baias.

Sed Martialem malo, Flaoce, quam Baias. 5
Optare utrumque pariter, improbi votum est.
Quod si deorum munere hoc tibi detur,

Quid gaudiorum est Martialis et Baiae!

