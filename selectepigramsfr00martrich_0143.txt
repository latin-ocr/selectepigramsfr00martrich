LIB. IX. 117

Expendit veteres calathos et si qua fuerunt 15
Pocula Mentorea nobilitata manu,
Et virides picto gemmas numeravit in auro,
Quidquid et a nivea grandius aure sonat.
Sardonychas veros mensa quaesivit in omni
Et pretium magnis fecit iaspidibuS. 20
Undecima lassus cum iam discederet hora,
Asse duos calices emit et ipse tulit.

LXVIII. Α

Quid tibi nobiscum est, ludi scelerate magister,
Invisum pueris virginibusque caput ’ἰΔ

Nondum cristati rupere silentia galli:
Murmure iam saevo verberibusque tonas.

Tam grave percussis incudibus aera resultant, 5
Causidico medium cum faber aptat equum:

Mitior in magno clamor furit amphitheatro,
Vincenti parmae cum sua turba favet.

Vicini somnum non tota nocte rogamus:
Nam vigilare leve est, pervigilare grave est. 10

Discipulos dimitte tuos Vis, garrule, quantum
Accipis ut clames, accipere ut taceas?

LXXI. ·

Massyli leo fama iugi pecorisque maritus
Lanigeri mirum qua coiere fide.

Ipse licet videas, cavea stabulantur in una
Et pariter socias carpit uterque dapes:

