72 MARTIALIS

Talis supplicibus tribuit diademata Dacis
Et Capitolinas itque reditque vias,

Dic precor, o nostri dic conscia virgo Tonantis,
Si negat hoc voltU, quo solet ergo dare2 10

Sic ego: sic breviter posita mihi Gorgone Pallas:
“Quae nondum data sunt, stulte, negata putas‘l''

XIII.

Quis te Phidiaco formatam, Iulia, caelo,
Vel quis Palladiae non putet artis opus(Z
Candida non tacita respondet imagine lygdos
Et placido fulget vivus in ore liquor.
Ludit Acidalio, sed non manus aspera, nodo, 5
Quem rapuit collo, parve Cupido, tuo.
Ut Martis revocetur amor summique Tonantis,
A te Iuno petat ceston et ipsa Venus.

XIX.

Non de vi neque caede, nec veneno,

Sed lis est mihi de tribus capellis.

Vicini queror has abesse furto.

Hoc iudex sibi postulat probari:

Tu Cannas Mithridaticumque bellum 5
Et periuria Punici furoris

Et Sullas Mariosque Muciosque

Magna voce sonas manuque tota.

Iam dic, Postume, de tribus capellis.

