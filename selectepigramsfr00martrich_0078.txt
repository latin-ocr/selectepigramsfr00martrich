52 MARTJALIS

XXXVII.

“Centum Coranus et ducenta Mancinus,
Trecenta debet Titius, hoc bis Albinus,
Deciens Sabinus alterumque Serranus5

Ex insulis fundisque triciens soldum,

Ex pecore redeunt ter ducena Parmensi ε ”
Totis diebus, Afer, hoc mihi narras

Et teneo melius ista, quam meum nomen.
Numeres oportet aliquid, ut pati possim:
Cotidianam refice nauseam nummis.
Audire gratis, Afer, ista non possum.

XXXIX.

Argenti genus omne comparasti,

Et solus veteres Myronos artes,
Solus Praxitelus manum Scopaeque,
Solus Phidiaci toreuma caeli,
Solus Mentoreos habes labores.

Nec desunt tibi vera Gratiana,

N ec quae Callaico linuntur auro,
Nec mensis anaglypta de paternis.
Argentum tamen inter omne miror,
Quare non habeas, Charine, purum.

XL.

Atria Pisonum stabant cum stemmate toto
Et docti Senecae ter numeranda domus,
Praetulimus tantis solum te, Postume, regnis:

Pauper eras et eques, secl mihi consul eras.

Οἱ

ΙΟ

10

