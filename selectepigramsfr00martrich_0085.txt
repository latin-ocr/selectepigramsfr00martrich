LI B. I V. 59

LXXIV.

Aspicis, imbelles temptent quam fortia dammae
Praelia? tam timidis quanta sit ira feris?
In mortem parvis concurrere frontibus ardent.
Vis, Caesar, dammis parcere? mitte canes.

LXXV.

O felix animo, felix, Nigrina, marito
Atque inter Latias gloria prima nurus:

Te patrios miscere iuvat cum coniuge census,
Gaudentem socio participique viro.

Arserit Euhadne flammis iniecta mariti, 5
Nec minor Alcestin fama sub astra ferat:

Tu melius: certo meruisti pignore vitae,
Ut tibi non esset morte probandus amor.

LXXXVI. 's'

Si vis auribus Atticis probari,

Exhortor moneoque te, libelle,

Ut docto placeas Apollinari.

Nil exactius eruditiusque est,

Sed nec candidius benigniusque: 5
Si te pectore, si tenebit ore,

Nec rhonchos metues maligniorum,

Nec scombris tunicas dabis molestas.

Si damnaverit, ad salariorum

Curras scrinia protinus licebit, 10
Inversa pueris arande charta.

