104 MARTIALLS'

Sed cuius tremerent ipsi quoque iura leones,
Cui diadema daret marmore picta Nomas.

O quantum per colla decus, quem sparsit honorem
Aurea lunatae, cum stetit, umbra iubae! 10

Grandia quam decuit latum venabula pectus
Quantaque de magna gaudia morte tulit!

Unde tuis, Libye, tam felix gloria silvis‘l
A Cybeles numquid venerat ille iugo?

An magis Herculeo, Germanice, misit ab astro 15
Hanc tibi vel frater, vel pater ipse feram?

LXV.

Hic ubi Fortunae Reducis fulgentia late
Templa nitent, felix area nuper erat3

Hic stetit Arctoi formosus pulvere belli
Purpureum fundens Caesar ab ore iubar ;

Hic lauru redimita comas et candida cultu 5
Roma salutavit voce manuque deum.

Grande loci meritum testantur et altera dona:
Stat sacer et domitis gentibus arcus ovat.

Hic gemini currus numerant elephanta frequentem,
Sufficit immensis aureus ipse iugis. 10

Haec est digna tuis, Germanice, porta triumphis3
Hos aditus urbem Martis habere decet.

LXVI.

Augusto pia tura victimasque
Pro vestro date Silio, Camenae.
Bis senos iubet en redire fasces,
Nato consule, nobilique virga

