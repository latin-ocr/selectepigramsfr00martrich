LIB. VII. 83

VI.

Ecquid Hyperboreis ad nos conversus ab oris
Ausonias Caesar iam parat ire vias ’ἰ

Certus abest auctor, sed vox hoc nunciat omnis:
Credo tibi: verum dicere, Fama, soles.

Publica victrices testantur gaudia chartae, 5
Martia laurigera cuspide pila virent.

RursuS, io, magnos clamat tibi Roma triumphos
Invictusque tua, Caesar, in urbe sonas.

Sed iam laetitiae quo sit fiducia maior,
Sarmaticae laurus nuncius ipse veni. 10

VII.

Hiberna quamvis Arctos et rudis Peuce

Et ungularum pulsibus calens Hister

Fractusque cornu iam ter improbo Rhenus
Teneat domantem regna perfidae gentis,

Te, summe mundi rector et parens orbis: 5
Abesse nostris non tamen potes votis,

Illic et oculis et animis sumus, Caesar,

Adeoque mentes omnium tenes unus,

Ut ipsa magni turba nesciat Circi,

Utrumne currat Passerinus an Tigris. 10

VIII.

N unc hilares, si quando mihi, nunc ludite, Musae:
Victor ab Odrysio redditur orbe deus.

Certa facis populi tu primus vota, December:
Iam licet ingenti dicere voce “Venit 1 ''

6—2

