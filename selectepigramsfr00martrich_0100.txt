74 MARTIA LIS

Damnavit multo staturum sanguine Martem
Et fodit certa pectora tota manu.

Sit Cato, dum vivit, sane vel Caesare maior: 5
Dum moritur, numquid maior Othone fuitCl

XXXV.

Septem clepsydra-s magna tibi voce petenti
Arbiter invitus, Caeciliane, dedit.

At tu multa diu ducis vitreisque tepentem
Ampullis potas semisupinus aquam.

Ut tandem saties vocemque sitimque rogamus, 5
Iam de clepsydra, Caeciliane, bibas.

XLII.

Etrusci nisi thermulis lavaris,

Illotus morieris, Oppiane.

Nullae sic tibi blandientur undae,

Nec fontes Aponi rudes puellis,

Non mollis Sinuessa fervidique 5
Fluctus Passeris aut superbus Anxur,

Non Phoebi vada principesque Baiae.
Nusquam tam nitidum vacat serenum:

Lux ipsa est ibi longior, diesque

Nullo tardius a loco recedit. 10
Illic Taygeti virent metalla

Et certant vario decore saxa,

Quae Phryx et Libys altius cecidit3

Siccos pinguis onyx anhelat aestus

Et flamma tenui calent ophitae. 15

