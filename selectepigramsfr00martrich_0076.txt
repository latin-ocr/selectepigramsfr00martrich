50 MARTJALJS

Cumque peregisset miseri crudelia fata, 5
Tabuit 111 calido vulnere mucro tener.

Quid non saeva sibi voluit Fortuna licere‘l
Aut ubi non mors est, si iugulatis aquae?

XIX.

Hanc tibi Sequanicae pinguem textricis alumnam,
Quae Lacedaemonium barbara nomen habet,

Sordida, sed gelido non aspernanda Decembri
Dona, peregrinam mittimus endromidam :—

Seu lentum ceroma teris tepidumve trigona, 5
Sive harpasta manu pulverulenta rapis 3

Plumea seu laxi partiris pondera follis,
Sive levem cursu vincere quaeris Athan :—

Ne madidos intret penetrabile frigus in artus,
Neve gravis subita te premat Iris aqua: 10

Ridebis ventos hoc munere tectus et imbres:
Nec sie in Tyria sindone cultus eris.

XXV.

Aemula Baianis Altini litora villis
Et Phaethontei conseia silva rogi,

Quaeque Antenoreo Dryadum pulcherrima Fauno
Nupsit ad Euganeos Sola puella lacus,

Et tu Ledaeo felix Aquileia Timavo, 5
Hic ubi septenas Cyllarus haurit aquas:

Vos eritis nostrae requies portusque senectae,
Si iuris suerint otia nostra sui.

