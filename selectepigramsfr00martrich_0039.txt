LIB. I. 13

Non quae de tardis servantur vitibus uvae
Dulcibus aut certant quae melimela favis,

Non pira quae longa pendent religata genesta 5
Aut imitata breves Punica grana rosas,

Rustica lactantes nec misit Sassina metas
Nec de Picenis venit oliva cadis:

Nudus aper, sed et hic minimus qualisque necari
A non armato pumilione potest, 10

Et nihil inde datum est 3 tantum spectavimus omnes.
Ponere aprum nobis sic et harena solet.

Ponatur tibi nullus aper post talia facta,
Sed tu ponaris cui Charidemus apro.

LII.

Commendo tibi, Quintiane, nostros——
Nostros dicere si tamen libellos

Possum, quos recitat tuus poeta—z

Si de servitio gravi queruntur,

Assertor venias satisque praestes, 5
Et, cum se dominum vocabit ille,

Dicas esse meos manuque missos.

Hoc si terque quaterque clamitaris,

Impones plagiario pudorem.

LIII. ‘s

Una est in nostris tua, Fidentine, libellis
Pagina, sed certa domini signata figura,

