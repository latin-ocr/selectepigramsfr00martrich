78 MARTIALIS

Scribere versiculos miseras et perdere chartas.

At si quid nostrae tibi bilis inusserit ardor,

Vivet et haerebit totaque legetur 'm urbe, 2 5
Stigmata nec vafra delebit Cinnamus arte.

Sed miserere tui, rabido nec perditus ore
Fumantem nasum vivi temptaveris ursi.

Sit placidus licet et lambat digitosque manusque,

. Si dolor et bilis, si iusta coegerit ira, 30

Ursus erit: vacua dentes in pelle fatiges
Et tacitam quaeras, quam possis rodere, carnem.

LXV.

“Hexametris epigramma facis'' scio dicere Tuccam.
Tucca, solet fieri, denique, Tucca, licet.
“Sed tamen hoc longum est.'’ Solet hoc quoque,
Tucca, licetque:
81 breviora probas, disticha sola legas.
Conveniat nobis, ut fas epigrammata longa 5
Sit transire tibi, scribere, Tucca, mihi.

LXXV.

Cum mittis turdumve mihi quadramve placentae,
Sive femur leporis, sive quid his simile est,
Buccellas misisse tuas te, Pontia, dicis.
Has ego non mittam, Pontia, sed nec edam.

LXXVI.

Ille sacri lateris custos Martisque togati,
Credita cui summi castra fuere ducis,

