LIB. IX. 111

xm. ‘2

Nomen habes teneri quod tempora nuncupat anni,

’ Cum breve Cecropiae ver populantur apes3

Nomen Acidalia meruit quod arundine pingi,
Quod Cytherea sua scribere gaudet acu;

Nomen Erythraeis quod littera facta lapillis, 5
Gemma quod Heliadum pollice trita notet3

Quod pinna scribente grues ad sidera tollant 3
Quod decet in sola Caesaris esse domo,

XV III.

Est mihi sitque precor longum te praeside, Caesar,
Rus minimum, parvi sunt et in urbe lares.

Sed de valle brevi, quas det sitientibus hortis
Curta laboratas antlia tollit aquas:

Sicca domus queritur nullo se rore foveri, 5
Cum mihi vicino Marcia fonte sonet.

Quam dederis nostris, Auguste, penatibus undam,
Castalis haec nobis aut Iovis imber erit.

XX. .

Haec, quae tota patet tegiturque et marmore 'et aum,
Infantis domini conscia terra fuit.

Felix ο quantis sonuit vagitibus et quas
Vidit reptantes sustinuitque manus}

Hic steterat veneranda domus, quae praestitit orbi 5
Quod Rhodos astrifero, quod pia Creta polo.

