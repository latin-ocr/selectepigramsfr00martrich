LIB. VI. 81

Funde tuo lacrimas, orbata Bononia, Rufo, 5
Et resonet tota planctus in Aemilia.
Heu qualis pietas, heu quam brevis occidit aetas!
Viderat Alphei praemia quinta modo.
Pectore tu memori nostros evolvere lusus,
Tu solitus totos, Rufe, tenere iocos, 10
Accipe cum fietu maesti breve carmen amici
Atque haec absentis tura fuisse puta.

LXXXVI,

Setinum dominaeque nives densique trientes,
Quando ego vos medico non prohibente bibam?

Stultus et ingratus nec tanto munere dignus,
Qui mavolt heres divitis esse Midae.

Possideat Libycas messes Hermumque Tagumque, 5
Et potet caldam, qui mihi livet, aquam.

