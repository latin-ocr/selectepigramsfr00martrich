136 MARTIALIS

Et delicatae diligat chorus mensae,

Nec calculator, nec notarius velox
Maiore quisquam circulo coronetur.
Albae leone flammeo calent luces
Tostamque fervens Iulius coquit messem.
Cirrata loris horridis Scythae pellis,
Qua vapulavit Marsyras Gelaenaeus,

Ferulaeque tristes, sceptra paedagogorum,

Cessent et Idus dormiant in Octobres:
Aestate pueri si valent, satis discunt.

LXV.

Cum te municipem Corinthiorum
Iactes, Charmenion, negante nullo,
Cur frater tibi dicor, ex Hiberis

Et Celtis genitus Tagique civis?

An voltu similes videmur esse?

Tu flexa nitidus coma vagaris,
Hispanis ego contumax capillis3
Levis dropace tu cotidiano,

Hirsutis ego cruribus genisque 3

Os blaesum tibi debilisque lingua est,
Nobis fistula fortius loquetur:

Tam dispar aquilae columba non est,
N ec dorcas rigido fugax leoni.
Quare desine me vocare fratrem,

Ne te, Charmenion, vocem sororem.

LXX.

Quod mihi vix unus toto liber exeat anno,
Desidiae tibi sum, docte Potite, reus.

10

10

